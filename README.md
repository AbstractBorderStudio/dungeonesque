# Dungeonesque
## Descrizione

Applicazione che permette di creare un setup per una storia di ruolo. Utilizza un d6 per determinare se le azioni dei giocatori hanno avuto successo oppure no. 
L’idea è quella di proporre un gioco di ruolo più leggere e veloce che elimini il tedio della preparazione e permetta anche a persone meno propense al GDR di partecipare.

All’inizio della partita si determinano 

- luogo
- descrizione
- obiettivo

Successivamente ogni giocatore costruisce il proprio personaggio, scegliendo 

- un nome
- un'abilità
- un oggetto

Si sceglie un narratore che dovrà inventare e descrivere una storia basata sul setting e l’obiettivo della compagnia. I giocatori dovranno invece prendere decisioni e compiere azioni lanciando un d6.

>Il dado serve per prendere le seguenti decisioni

1. **FALLIMENTO CRITICO**
2. **FALLIMENTO** 
3. **NEUTRALE NEGATIVO**
4. **NEUTRALE POSITIVO**
5. **SUCCESSO**
6. **SUCCESSO CRITICO**

Nel caso di un combattimento, sarà il narratore a decidere danni e svolgimenti delle azioni.
La partita termina quando la storia arriva ad una fine oppure ci si stanca. 
E’ possibile mettere in pausa una partita per continuare in futuro.

## Funzionamento

- Viene scelto un giocatore che farà il narratore.
- si crea una lobby sull’applicazione e tutti si connettono alla stanza.
- si sceglie a sorte un luogo e un’epoca.
- il narratore deciderà a grandi linee qual è l’obiettivo della comitiva.
- si aggiungono i dati della partita nella lobby, visibili a tutti i giocatori.
- A turno i restanti giocatori scelgono nome, razza e classe, fornendo una descrizione del loro aspetto, equipaggiamento e le loro motivazioni che li hanno portati in questo viaggio.
- In questa fase i giocatori e il narratore si mettono d'accordo per determinare le conoscenze e legami tra i vari personaggi.
- ognuno lancia un d6 + 1 per determinare i punti ferita base.
- ogni giocatore sceglie una sola abilità caratteristica e si mette d’accordo con il narratore per il numero di utilizzi.
- ogni giocatore inserisce i propri dati nell’app che saranno visibili sempre a se stessi e al narratore.
- gli equipaggiamenti possono avere una quantità limitata quindi è possibile impostare l’oggetto come consumabile. Ogni volta che viene usato, il giocatore in questione, ne diminuisce la quantità nella sua scheda.
- Il narratore inizia a raccontare la storia, cercando di coinvolgere i giocatori nelle scelte, portando a risultati spesso inaspettati.

## Note
Si deve poter giocare anche con un solo dispositivo.

Creare un sistema per “salvare” le azioni dei giocatori in tempo reale

Il gioco deve basarsi sulla creatività e immaginazione di narratore e giocatori. Per facilitare la cosa potrebbe essere interessante aggiungere un compendio di luoghi, epoche, nemici (per dare spunto in qualsiasi momento).

Dovrebbe essere possibile caricare dall’esterno immagini e musiche, creando un catalogo interno in modo che sia immediato far immergere tutti nel contesto che verrà descritto.

Si potrebbe dare più struttura al gioco introducendo delle carte azione e spezzando il sistema in turni (decisi magari da un lancio di iniziativa).

## Esempio

Viene deciso che l’avventura si terrà su un’isola sperduta nel Pacifico nel 1923, 5 anni dopo la grande guerra del regno centrale che ha portato alla decimazione del 70% della popolazione mondiale. L’obiettivo è quello di trovare vita sull’isola e costruire una zattera di fortuna e ritornare nel mondo civilizzato.

(il narratore potrebbe decidere che il twist della storia è che gli abitanti dell’isola sono una tribù di cannibali assetati di sangue o che esiste una presenza paranormale che darà la caccia ai giocatori).

**Marco**: “*io sono Sullivan, uno scienziato un po 'sbarazzino e che sa affrontare situazioni di stress. Porto con me una beretta in tutte le occasioni ma non l’ho mai veramente usata. Il mio asso nella manica (abilità) è la deduzione logica che mi aiuta ad uscire molto spesso da situazioni critiche. Dopo l’invenzione del missile at-538, e le morti che ha portato durante la grande guerra, ho deciso di abbandonare il mio lavoro e trovare pace altrove.*”

**Erica**: ”*piacere, sono Mia, ero partita per un viaggio di lavoro ma non mi sarei mai aspettata di finire in questo posto dimenticato da dio. Ho con me la mia bussola. Sono molto agile (abilità arrampicata). Sono Francese, ma sono cresciuta in Italia. Mi piace pensare che riuscirò a tornare dalla mia famiglia, o per lo meno quello che ne è rimasto.*”

**Samuele**: “*sono Rick, non ho chiesto io di finire qui ma dobbiamo adattarci, quindi vediamo di darci una mossa. Fortunatamente ho come il mio machete da savana. (abilità forza bruta). Sono stato in guerra e quello che visto lì mi ha cambiato.*”

**Narratore**: “*Bene… dopo esservi svegliati, stanchi e disorientati vi guardate attorno, una bellissima spiaggia con acqua cristallina avvolge l'orizzonte e il rumore delle onde, leggere quasi vi calma e vi tranquillizza. Dietro di voi invece una foresta, oscura e misteriosa vi attira verso di se. Nella confusione del momento nessuno fa caso a nessun altro, spontaneamente vi incamminate in mezzo a quel mare di verde, forse per trovare un po 'di sollievo al sole cocente. Non fate in tempo ad arrivare al confine tra la spiaggia e la foresta, che vedete una figura che vi corre in contro, alta molto magra e con una maschera sul viso. La pelle olivastra e il corpo spoglio dai vestiti eccetto per ornamenti su caviglie e polsi che risuonano come campanelle. Notate immediatamente che in mano brandisce una lancia, sembra voler attaccare.*"

**Samuele**: “*Preso da un impulso quasi istintivo, forse un ricordo della guerra, estraggo il mio machete e parto alla carica dell’individuo.*”

**Narratore**: “*Bene, (lancia dado e ottiene 1). Nel correre contro il losco figuro con il machete in mano perdi l’equilibrio e mentre provi a scagliare un fendente questo lo manca e vieni colpito nel costato dalla lancia. E’ un dolore atroce, ti ricorda il proiettile che ti colpì durante la guerra.*”

**Erica**: “...”

Etc…